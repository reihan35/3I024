L'HISTOIRE DE L'ARCHIDUC ALBERT GOUVERNEUR GENERAL, ET PUIS PRINCE SOUVERAIN DE LA BELGIQUE


A COLOGNE
Chez les héritiers de Corneille Edmond
M.DC.XCIII


A SON ALTESSE SERENISSIME JOSEPH PRINCE ELECTORAL DE BAVIERE PRINCE SERENISSIME ET ELECTORAL

EPITRE DEDICATOIRE


Puisque nos Brabansons de l'an 1144 mirent le Baston-de-General dans les petites mains de leur Duc Godefroi III, qui n'avoit pas encore un an; et puisque la Ville de Ratisbonne a dejà presenté à votre Altesse Serenissime un placet pareil à celui que les Enfans de Jacob presenterent à Joseph Vice-Roi d'Egipte, au tems d'une grande cherté de vivres, l'on ne doit pas trouver etrange que je pose respectueusement sur vos maillots l'image d'un Prince de votre Sang, qui a occupé en la Belgique la place que Monseigneur votre Pere remplit si dignement.

Je ne m'amuse point aux Horoscopes, mais je dis aprez Cassiodore qui s'entendoit parfaitement en Pronostications, qu'etant le fruit des Parens vertueux, nous avons lieu d'augurer que vous serez un jour l'extrait de leurs vertus héroïques. _Ex Parentum virtutibus Prolis indicatur successus_.

Je dis aprez Aristote 1e Secretaire de la Nature, que les causes tresnobles n'aiant d'ordinaire que des effets tresexcellens, nous devons esperer de voir un jour reluire en vous toute la gloire de vos Ancestres. _Verisimile est meliores esse eos, qui sunt ex melioribus_. 
